{
    "Title": "15 Minutes With",
    "BannerName": "Esmée Geeratz",
    "Tagline": "Meet Fashion, Beauty en Lifestyle Editor Esmée.",
    "Time": "11.10 AM amsterdam",
    "ChatText": "we ontmoeten esmee voor een kop koffie en een praatje",
    "IntroText": "Esmée Geeratz (25), heeft een duidelijke voorliefde voor modefotografie. Ze heeft een scherp oog voor detail en stopt niet voor ze het perfecte beeld heeft gecreëerd. Esmée deed bijna vijf jaar lang styling en artdirection voor Jan Magazine, maar dat warme nest verlaat ze nu om haar vleugels uit te slaan als freelancer. Haar eerste klus heeft ze reeds binnen gehengeld, al is het ‘wie, wat, hoe en waar’ nog geheim.",
    
    "Question_section1":
    {
        "Time_one": "11.18 AM Amsterdam",
        "LeftQuestion":
        [
            {
                "question": "Wat betekent tijd voor jou?",
                "answer": "Er is nooit genoeg tijd, haha. Ik hou van werken, maar soms zou ik willen dat een dag langer zou zijn. Dan zou ik genoeg tijd hebben om een paar uurtjes te shooten en te genieten van alledaagse dingen. Tijd betekent voor mij ook ouder worden en daarmee elk jaar een beetje wijzer. En me minder zorgen maken over kleine dingen, me richten op wat echt belangrijk is."
            },
            {
                "question": "Je werk klinkt ontzettend cool, op welke leeftijd begon de fascinatie voor mode en fotografie?",
                "answer": "Mijn fascinatie voor mode en fotografie begon al op heel jonge leeftijd. Toen ik acht jaar was liep ik al rond op mijn moeders hakken, zelfs voor een tripje naar het centrum om snoep te kopen. Later begon ik met het maken van moodboards, die vooral uit zwart-witfoto’s en knipsels uit modebladen bestonden."
            },
            {
                "question": "Met welke fotograaf zou je graag eens werken?",
                "answer": "Met Richard Avedon! Hij specialiseerde zich in zwart-witfotografie. De manier waarop hij mensen portretteerde vind ik magisch, er zit altijd beweging in zijn foto’s. Dat vind ik mooi."
            },
            {
                "question": "Hoe blijf jij op de hoogte van alle trends?",
                "answer": "Ik check de shows van toonaangevende fashiondesigners om op de hoogte te blijven van alle highfashiontrends. Verder vind ik Pinterest en Instagram ontzettend inspirerend; veel streetstyletrends komen op deze kanalen tot stand."
            },
            {
                "question": "Hoe bereid je je voor op een shoot?",
                "answer": "Ik bereid me voor door een groot storyboard te maken met verschillende ideeën en schetsen. Een model in mooie kleding neerzetten kan iedereen wel. Voor mij is het heel belangrijk dat er een verhaal en concept achter een shoot zit."
            }
        ],
        "RightQuestion":
        [
            {
                "question": "Laatste ontdekking in Amsterdam?",
                "answer": "Een klein, cool boetiekje: Nuvo Niche op de Prinsengracht. Ze hebben fantastische spullen voor in huis, kleding, sieraden et cetera. De eigenaar, Tiffany, ontwerpt zelf ook dingen. Ik heb er laatst vier fluwelen kussens in schitterende kleuren gekocht, mijn bank is nu net een boudoir."
            },
            {
                "question": "Je lievelingsplek in Amsterdam?",
                "answer": "De Utrechtsestraat, het is net een klein dorp te midden van een drukke stad. Plus: je kunt er voor alles terecht. Ik vind het heel lekker om er zo nu en dan te shoppen, Vietnamees te eten en koffie te drinken."
            },
            {
                "question": "Heb je een ochtendritueel?",
                "answer": "Het eerste wat ik doe is mijn vriend kussen, totdat hij zegt dat ik moet ophouden. Vervolgens ga ik douchen en neem ik de tijd om mezelf op te maken – ik heb wat handige trucs van verschillende make-up artists geleerd. Ik ontbijt vaak met rauwe groenten, eieren of yoghurt. Onderweg naar kantoor geniet ik van het rijden langs de Amsterdamse grachten."
            },
            {
                "question": "Hoe drink je je koffie in de ochtend?",
                "answer": "Ik drink liever thee ’s ochtends, verbena is mijn favoriet."
            }
        ]
    },
    "QuoteText": "Tijd betekent ouder worden, en wijzer. En me minder zorgen maken over kleine dingen",
    "Name": "Esmée",
    "CenterQuestion":
    {
       "question": "Favoriete Rosefield-horloge?",
       "answer": "The Mercer in Rose Gold. Simpel en een prachtige kleur!"
        
    },
    "Question_section2":
    {
        "Time_two": "11.23 AM Amsterdam",
        "LeftQuestion":
        [
            {
                "question": "Beste beautytip?",
                "answer": "Verzorgde nagels vind ik heel belangrijk, het is vaak het eerste dat mensen zien bij een eerste ontmoeting. Gellak is mijn favoriet; het ziet er verzorgd en glanzend uit en het blijft twee weken zitten."
            },
            {
                "question": "Top-3 beautymust-haves?",
                "answer": "Moisturizer, lippenbalsem en mascara. Het begint allemaal met een babyzachte huid. Ik kan niet leven zonder lippenbalsem en ik voel me op werkdagen naakt zonder mascara."
            },
            {
                "question": "Wie of wat is voor jou het toppunt van schoonheid?",
                "answer": "Totaal tevreden en blij zijn met jezelf, zonder je gek te laten maken door alle invloeden van social media. Dat is het toppunt van schoonheid."
            }
        ],
        "RightQuestion":
        [
            {
                "question": "Tegen wie kijk je op?",
                "answer": "Misschien een beetje cliché, maar ik kijk op tegen mijn ouders, zij inspireren me enorm. Ze kregen mij al op jonge leeftijd. Mijn vader was bijna negentien en mijn moeder tweeëntwintig. Mijn vader zette zijn eigen bedrijf op toen ik twaalf was. Mijn moeder is een geboren moeder, ze was er altijd voor mij. Ik ben nooit iets tekort gekomen. Je kunt wel zeggen dat ik een beetje verwend ben. Verwend met liefde en mooie dingen."
            },
            {
                "question": "Dit weten mensen niet over jou…",
                "answer": "Dat ik hoogsensitief ben. Ik kan door een kamer lopen en onmiddellijk aanvoelen hoe iemand anders zich voelt. Ook heb ik de neiging de atmosfeer te veranderen totdat mensen zich wel op hun gemak voelen. Enerzijds is het een gave, omdat ik het vaak in mijn eigen voordeel kan gebruiken, anderzijds is het een vloek, want soms wil je je alleen maar druk maken over je eigen gevoelens."
            }
        ]
    },
    "WatchSection":
    {
       "FavoriteWatch": "Lieblings-Rosefield-Uhr",
       "WatchText": "The Mercer in Rose Gold. Simpel en een prachtige kleur!",
       "CheckThisWatch": "BEKIJK DIT HORLOGE",
       "ProductName": "The Mercer",
       "ProductShortDesc": "White - Rose Gold"
    },
    "Question_section3":
    {
        "Time_three": "11.25 AM Amsterdam",
        "LeftQuestion":
        [
            {
                "question": "Over vijf jaar ben ik…",
                "answer": "Dan ben ik 31 jaar oud en zou ik het allerliefst zoals mijn vader een eigen bedrijf willen. Misschien een eigen modemerk. Ik hoop ook dat ik ben gezegend een gezin te mogen stichten. Ik ben dol op kinderen en dan kan ik iemand anders ergeren met mijn ochtendkusjes."
            }

        ],
        "RightQuestion":
        [
            {
                "question": "Op zondag…",
                "answer": "Omdat ik zo veel reis is het fijn om de zondagen lekker vrij te hebben door niks te plannen. Ik bekijk op de dag zelf waar ik zin in heb. Heerlijk."
            }
        ]
    },
    "MainCloseImageText":
    {
       "MainText": "15 Minutes",
       "QuoteText": "Ik ben door mijn ouders verwend. Verwend met liefde en mooie dingen."
    }

}